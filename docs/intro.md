---
id: intro
title: เกี่ยวกับระบบ E-Salesman
sidebar_label: เริ่มต้น
slug: /
---

ระบบ E-Salesman เกิดขึ้นโดยความตั้งใจของ **ศูนย์ส่งเสริมอุตสาหกรรมภาค 11 กรมส่งเสริมอุตสาหกรรม** ตกลงความร่วมมือกับ **สำนักพัฒนาทรัพยากรมนุษย์และพันธกิจสังคม มหาวิทยาลัยสงขลานครินทร์** และ **ศูนย์วิจัยระบบอัจฉริยะ มหาวิทยาลัยสงขลานครินทร์** ในการพัฒนาแพลตฟอร์ม ที่จะช่วยเหลือผู้ประกอบการสินค้า OTOP ใน 3 จังหวัดชายแดนภาคใต้ที่ได้รับผลกระทบจากการแพร่ระบาดของเชื้อไวรัสโคโรนา 2019 (COVID-19) ให้สามารถประกอบธุรกิจต่อได้ ในลักษณะของการขายสินค้าออนไลน์ และเพื่อเปิดโอกาสให้กับบุคคลที่ต้องการสร้างรายได้ ในการเข้ามาเป็นผู้ร่วมขายสินค้าให้กับผู้ประกอบการเหล่านี้ และจะได้รับส่วนแบ่งทางการตลาดจากการขายสินค้าชิ้นนั้นด้วย

เพราะเราเชื่อว่าการบอกต่อ การรีวิว การแนะนำสินค้า บนโซเชี่ยลมีเดียต่าง ๆ ตลอดจนการบอกปากต่อปาก จะช่วยให้สินค้าชุมชนของเรา สามารถเข้าถึงผู้บริโภคได้มากยิ่งขึ้น และผู้ประกอบการจะได้ประโยชน์ และทดแทนรายได้ที่ขาดหายไปในช่วงการแพร่ระบาดของไวรัส

## การทำงานของระบบ E-Salesman

- ผู้ประกอบการร้านค้าจะนำสินค้ามาวางขาย ในหน้าร้าน E-Online Shop ของแต่ละร้านค้า
- Salesman เข้ามาลงทะเบียนในระบบ E-Salesman Platform เพื่อหาสินค้าที่ต้องการขาย
- Salesman จะได้รับลิงค์ที่มี ID ของ Salesman คนนั้น ใช้สำหรับนำไปขายของสินค้าขายบน Social network ต่าง ๆ
- เมื่อลูกค้าเห็นสินค้าในโซเชี่ยลมีเดีย และ ต้องการสินค้า ซื้อสินค้าจากโพสต์ที่ได้นำเสนอขายใน Social network ซึ่งจะนำไปสู่การซื้อขายบน eOnlineShop
- ลูกค้าชำระเงินให้กับระบบ E-Salesman จากนั้นระบบ จะแจ้งไปยังเจ้าของร้าน เพื่อให้ทำการจัดส่งสินค้าต่อไป
- เมื่อมีการสั่งซื้อ Salesman ก็จะได้รับเครดิตส่วนแบ่งของตนเองในระบบ และสามารถขอให้ระบบโอนเงินส่วนแบ่ง ไปที่ Salesman ได้ เมื่อถึงยอดขั้นต่ำ
- เมื่อร้านค้าดำเนินการจัดส่งสินค้าเรียบร้อย จะสามารถขอรับเงินส่วนแบ่งของร้านค้า และ ค่าจัดส่ง ที่ระบบ E-Salesman จะมอบให้ได้

## ผู้ที่จะสมัครเข้ามาเป็น Salesman

### หลักเกณฑ์

เราเปิดรับประชาชนจากทุกสาขาอาชีพ มาร่วมเป็น Salesman กับเรา โดยมีข้อจำกัดดังนี้

- เป็นคนสัญชาติไทย อายุ 20 ปีขึ้นไป
- มีความสามารถในการใช้งานคอมพิวเตอร์ และโซเชี่ยลมีเดีย
- มีบัญชีที่ใช้ในการรับเงินอยู่กับธนาคารในประเทศไทย

### วิธีการสมัคร และ เอกสารที่ต้องใช้

สามารถสมัครได้ที่ระบบของเรา โดยมีหลักฐานที่ใช้คือ รูปถ่ายบัตรประจำตัวประชาชน เพื่อยืนยันว่าท่านเป็นคนที่ถือสัญชาติไทย และ มีตัวตนอยู่จริง โดยผู้ที่สมัครจะได้รับการยืนยันจากระบบภายใน 24 ชั่วโมง
